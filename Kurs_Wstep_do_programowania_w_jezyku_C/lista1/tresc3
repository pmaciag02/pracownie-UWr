Liczbę naturalną większą od 1 nazywamy pierwszą, jeśli dzieli się ona  tylko przez 1 i przez samą siebie. Hipoteza Goldbacha twierdzi, że każdą liczbę parzystą większą niż 2 można przedstawić jako sumę dwóch liczb pierwszych.

Napisać program który weryfikuje tę hipotezę dla podanej liczby, tzn. który czyta liczbę całkowitą n i jeśli n jest jest liczbą parzystą z przedziału [4;100000], to oblicza wszystkie sposoby przedstawienia liczby n jako sumy liczb pierwszych p i q, takich że p <= q i wypisuje je. W przeciwnym przypadku, wypisuje dwa słowa: NIEPOPRAWNA LICZBA i kończy swoje działanie.

Na standardowym wejściu programu, w pierwszym wierszu podana jest liczba całkowita n typu int. Program powinien wypisać na standardowym wyjściu tylko jeden wiersz zawierający na początku albo słowa NIEPOPRAWNA LICZBA (pisane dużymi literami), albo oddzielone spacjami wszystkie pary liczby pierwszych p i q,  takich że: (1) n = p + q i (2) p <= q.

Wskazówka. Każda liczba złożona m ma dzielnik różny od 1 i mniejszy bądź równy pierwiastkowi z m. Tę własność można wykorzystać przy sprawdzaniu pierwszości liczby p >= 3 (podobnie dla q) - wystarczy sprawdzić czy p jest nieparzysta i czy nie dzieli się przez żadną liczbę nieparzystą mniejszą bądź równą pierwiastkowi z p.

Przykład danych 1:

20

Wynik 1:

3 17 7 13

Przykład danych 2:

254

Wynik 2:

3 251 13 241 31 223 43 211 61 193 73 181 97 157 103 151 127 127

Przykład danych 3:

17

Wynik 3:


NIEPOPRAWNA LICZBA
