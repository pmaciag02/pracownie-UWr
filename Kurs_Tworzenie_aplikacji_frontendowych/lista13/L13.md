# Zadanie: Portfolio (10p)

Twoim zadaniem na ostatniej liście będzie przygotowanie własnego Portfolio. Wykorzystasz techniki poznane do tej pory, a także dodatkowe biblioteki wspomagające pisanie styli po to, by portfolio wyglądało jak najlepiej.

Możesz wykorzystać Vue, Reacta bądź napisać kod w czystym HTMLu i JavaScripcie. Niezależnie od wyboru, musisz jednak odpowiednio skonfigurować aplikację.

Twoje portfolio powinno zawierać twoje dane, jednak nie będzie to oceniane: możesz wypełnić stronę innymi danymi np. używając `Lorem Ipsum` oraz [pexels](https://www.pexels.com/pl-pl/).

Inspirację możesz czerpać z internetu. Strony typu [dribbble](https://dribbble.com/) czy [pinterest](https://www.pinterest.com/) zawierają inspirujące zdjęcia; The Odin Project posiada dwa ([tu](https://www.theodinproject.com/lessons/node-path-getting-hired-building-your-personal-website) i [tu](https://www.theodinproject.com/lessons/node-path-advanced-html-and-css-personal-portfolio)) zadania związane z tworzeniem Portfolio (jedno z designem i jedno z propozycjami stron którymi można się zainspirować). Inspirację możesz też czerpać z portfolio innych programistów.

Twój projekt nie musi być idealny (nie jest to kurs designu) i może odwzorowywać jakiś istniejący design. Portfolio nie musi być też animowane. Ważne jest jednak, by było schludne.

---

**W tym zadaniu punkty przyznane będą zarówno za jakość kodu, użyte rozwiązania, jak i za umiejętność obronienia swoich wyborów technologicznych**. Dodatkowo, twoje portfolio powinno zawierać poniższe elementy:

1. Instalowanie pakietów, generowanie kodu produkcyjnego i odpalenie środowiska developerskiego powinno być stosunkowo łatwe. Możesz w tym celu użyć np. [ViteJS](https://vitejs.dev/).
1. Użyj dowolnego podejścia do stylowania, z tych poznanych na wykładzie: scss, css-in-js, frameworki css lub biblioteki komponentów. Rozwiązania możesz oczywiście łączyć, jeśli będzie to odpowiednio uargumentowane.
1. Portfolio powinno być w pełni responsywne: zachowywać się dobrze na dowolnym rozmiarze ekranu (mobilny, tablet i desktop).
1. Portfolio powinno zawierać (przynajmniej) nawigację oraz sekcje "o mnie", "moje projekty" i "kontakt".
